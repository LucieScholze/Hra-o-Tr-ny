---
title: Šestá série
date: 2019-06-04
tags: 
    - GameofThrones
    - seasonsix
   
---

Cersei čeká soud, který má rozhodnout o jejím osudu. Jenže do Velkého Baelorova septa vůbec nepřijde a Margaery, žena krále
Tomenna Baratheona, pojme podezření. Naléhá na Nejvyššího vrabčáka, aby odešli, že je to past, ale Nejvyšší vrabčák na její naléhání nedbá.
Margaery a její bratr Loras tedy chtějí odejít, ale vrabčáci je nepustí. To se jim stává osudným, jelikož Cersei nechává zapálit 
obrovskou nálož divokého ohně, který byl schovaný pod septem už z dob krále Aeryse II. Margaery, Loras, Nejvyšší vrabčák a spousta
dalších umírá.

<img src="https://is.muni.cz/auth/www/489318/fire.gif" width="500" height="300">

Král Tommen Baratheon je ze smrti své milované ženy zdrcen a spáchá sebevraždu skokem z Rudé Bašty.
Po smrti Tommena se Cersei nechává Qyburnem korunovat královnou Západozemí. 

Ve východních zemí se zatím Jorah vyšel spolu s Daariem hledat Daenerys, která s Drogonem odletěla bůhví kam. 
Tyrion mezitím vyjednal dohodu s otrokáři.


Bran se stále seznamuje se svými schopnosti měniče a spolu s pomocí Tříoké vrány se učí létat.
Vrací se do minulosti a vidí, jak umírá sestra Eddarda Starka, Lyana. Také vidí, jak Děti lesa, kvůli ochraně před
Prvními lidmi, vytvořili prvního Bílého chodce. Jenže poté se Bran bez souhlasu Tříoké vrány vydává za Nočním králem, který ho
vidí a dotkne se ho. Noční král teď má znalosti o jeho poloze a ani magie jeskyně nezabrání Jiným, aby za nimi vešli. 
Při útoku jiných umírají Hodor, Branův zlovlk Léto i Děti lesa.

<img src="https://is.muni.cz/auth/www/489318/Hodor.gif" width="500" height="300">

Jaime je pověřen Cersei o znovudobytí Řekotočí, které Freyům sebral Brynden Tully. 
Jaime ví, že by obléhání Řekotočí trvalo dlouho a nedobyl by ho bez velkého krveprolití.
Navíc spěchá zpátky za Cersei, takže využije pasti. Edmure Tully, právoplatný pán Řekotočí, stále vězněn Freyi, je Jaimem 
přesvědčen, aby se vzdal Řekotočí bez krveprolití. Edmure chce vidět svou ženu, a tak souhlasí.
Brynden ví, že je to past, ale i tak ho vojáci neposlechnou a otevřou Edmurovi. Brynden se nechce vzdát bez boje a umírá. 

Slepá Arya na ulicích žebrá. Po nějaké době a pár výprascích dovolí Jaqen Aryi vrátit se zpět do Domu mnohotvářného
boha, kde se jí opět navrátí zrak. Arya má za úkol zabít herečku, jenže se nakonec rozhodne to neudělat. Waif (Bledá holčička
) má konečně povolení od Jaqena Aryu zabít. Pronásleduje ji, až se Arya zraněná vrhá do tmavé místnosti, kde jsou obě v pasti. 
Arya zhasíná svíčku a díky tomu, že byla tak dlouho slepá, Bledou holčičku zabíjí. Arya se vrací do Domu černé a bílé, kde Jaqenovi
říká, že není nikdo, ale Arya Stark ze Zimohradu a vrací se domů. Vydávající se za služku ve Dvojčatech zabíjí Waldera Řeku, kterého 
naporcuje do koláče a předloží lordu Freyovi. Tomu už jako Arya Stark podřízne hrdlo, a tak je pomsta za smrt svého bratra
Robba a matku Catelyn vykonána. 

<img src="https://is.muni.cz/auth/www/489318/Arya_yeah.jpeg" width="500" height="300">

Díky Melisandře z Ašaje se Jon Snow vrátí z mrtvých a z Noční hlídky odchází se slovy: „Moje hlídka skončila.“
Do Černého hradu přijíždí Sansa spolu s Brienne a Podrickem. Jon se s ní radostně přivítá, následně si povídají o tom, co se
jim od té doby, co se neviděli, přihodilo. Jonovi přijde výhružný dopis od Ramsayho, kde píše, že drží Rickona a požaduje návrat
Sansy, jinak potáhne na sever a všechny zabije. Následně se Jon a Ramsay sejde, Ramsay před jejich očima zabíjí Rickona.
Bitva je nevyhnutelná. Vypadá to, že Jon Snow s Divokými prohrají, v tom ale zasáhne jezdectvo Údolí. Zimohrad opět připadne
Starkům a Ramsay je sežrán vlastními vyhladovělými psy. Bitva je od té doby známá jako Bitva bastardů. Jon Snow je provolán 
jako král Severu. 

<img src="https://is.muni.cz/auth/www/489318/Battle_of_the_Bastards.jpeg" width="500" height="300">

Daenerys je zajata khalasarem a je předvedena před Khala Mora. Ten ji odvede do dosh khaleenu ve Vaes Dothrak.
Tam se dozvídá od jiných ovdovělých khaleesi, že tím, že nešla do chrámu Dosh Khaleesi po smrti Droga, porušila zákon.
Tím je její osud v rukou ostatních khalů. Shromážděným khalům v khalar vezhven Daenerys říká, že žádný z nich není vhodný
vést Dothraky a že to udělá sama. Khalové se jí vysmějí, pohrozí jí hromadným znásilněním, tím se ale Daenerys nenechá zastrašit.
Díky ohništi uprostřed chrámu zapálí celou budovu a sama se nahá a nespálená dostává ven. Celý dosh khaleen s Jorahem a Daariem
se jí pokloní a získává svůj khalasar. Daenerys se rozhodne Jorahovi odpustit, ale říká mu, ať se jde vyléčit a poté ať se k ní vrátí.
V Meereenu se vrací do zkázy, jelikož otrokáři, bez ohledu na dohodu s Tyrionem, zaútočí. Daenerys zaútočí s draky a zničí je. 
Protože se již chystá odjet do Západozemí, nechá Druhé syny spolu s Daariem v Meereenu, aby udržovali mír. 
Tyriona jmenuje svým pobočníkem.

<img src="https://is.muni.cz/auth/www/489318/git.gif" width="500" height="300">
