---
title: Třetí série
date: 2019-05-15
tags: 
    - GameofThrones
    - seasonthree
   
---

Království Robba Starka (Richard Madden) se začíná hroutit. V bitvách proti rodu Lannisterů sice vždy vyhrál, 
ale teď Sever a jeho domov Zimohrad obsadil rod Greyjoyů. Proto se vrátí do Řekotočí, kde jeho matka Catelyn (Michelle Fairley) 
ke svému zděšení zjistí, že se oženil s dívkou z nevýznamného rodu a poruší tím slib daný lordu Freyovi.
Aby si Waldera Freye (David Bradley) znovu naklonil, nabídne mu, že se jeho strýc a pán Řekotočí ožení s jednou z jeho sester.
Lord Frey nabídku přijímá a koná se svatba. Jenže v momentě, kdy se ženich s nevěstou odeberou na svatební lože, Freyové poruší
posvátné právo hostů a spolu s vazalem Robba Starka, Roosem Boltonem, začnou Seveřany vraždit. 
Roose Bolton (Michael McElhatton) zavraždí Robba a Catelyn Stark podřežou hrdlo. Tato událost později vešla ve známost jako Rudá svatba.

<img src="https://is.muni.cz/auth/www/489318/Red_wedding.jpg" width="400" height="300">


Mezitím se Arya Stark (Maisie Williams) s Ohařem (Rory McCann) přibližují k Dvojčatům a jsou svědky tohoto masakru. 
Arya později nechává Ohaře zraněného umírat a sama se vydá do Braavosu, aby se naučila umění zabíjení a stala se jednou členkou
starého řádu zvaného Muži bez tváře. 

<img src="https://is.muni.cz/auth/www/489318/Arya_and_the_Hound.jpeg" width="400" height="300">


Bran a Rickon Starkovi se za Zdí rozdělují, Rickon (Art Parkinson) míří do Bílého přístavu, zatímco Bran (Isaac Hempstead-Wright) se 
chce setkat s Tříokou vránou.

Lord Tywin Lannister (Charles Dance) se stává pobočníkem krále Joffreyho Baratheona (Jack Gleeson) a donutí Tyriona
(Peter Dinklage), aby si vzal Sansu Stark (Sophie Turner). Sám král se žení s Margaery Tyrell (Natalie Dormer), jenže na svatební
hostině je otráven. Obviněn je Tyrion a koná se boží soud, kde proti Horovi (Hafþór Júlíus Björnsson) bojuje Rudá zmije (Pedro Pascal),
který sice umírá, ale stačí Horu zranit otráveným kopím. Tyrion naštěstí díky svému bratru Jaimemu (Nikolaj Coster Waldau)
utíká, ale ještě předtím stačí zabít svého otce Tywina.

Sansa Stark utíká při zmatku během hostiny s Malíčkem (Aidan Gillen) a dostává se do Orlího hnízda ke své tetě 
Lyse Arryn (Kate Dickie), která se za Malíčka vdá. Ten ji později zabíjí. Sansa se ale předtím dozvídá, že Lysa Arryn zabila 
svého manžela na Malíčkův popud, protože ho vždy milovala.

Jon Snow (Kit Harrington) se s Divokými vrací ke Zdi, ale nakonec uteče i přesto, že si s Ygritte (Rose Leslie) vybudoval vztah.
Při útoku Divokých na Černý hrad Ygritte umírá. Lord Stannis Baratheon (Stephen Dillane) přijede Noční hlídce na pomoc a Divoké poráží.

<iframe width="560" height="315" src="https://is.muni.cz/auth/www/489318/Ygritte_and_Jon.jpg"
frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>


Daenerys Targaryen (Emilia Clarke) na kontinentu Essos začíná dobývat otrokářská města a osvobozuje otroky, ale nejde jí to tak, jak
čekala. Proto se rozhodne zůstat v Meereenu, aby tam zajistila klid a naučila se, jak vládnout.

<img src="https://is.muni.cz/auth/www/489318/Daenerys2.jpg" width="400" height="300">
