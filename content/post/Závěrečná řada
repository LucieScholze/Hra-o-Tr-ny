---
title: Závěrečná řada
date: 2019-06-01
tags: 
    - GameofThrones
    - seasoneight
   
---

Dva roky čekal téměř celý svět na finále seriálu, který svou popularitou nemá v historii obdoby. Tato doba zahrnovala spoustu spekulací a narůstajícího očekávání. Především po podle mnohých lidí slabších předchozích dvou sériích. Dokázala však Hra o trůny vysokým nárokům diváků obstát?

Na začátku osmé série se většina postav sešla na Zimohradě a příběh se vrátil na stejné místo, kde před deseti lety začal. První dva díly čítaly mnoho rozhovorů a shledání postav, které se společně připravují na boj proti Nočnímu králi. Podle tvůrců přitom měla být bitva o Zimohrad nejepičtější bitvou v televizních dějinách. Po třetím dílu však pro mnohé přišlo hořké zklamání. Zaznívaly názory, že záběry byly natolik ztmavené, že z boje nešlo nic vidět, že Noční král byl až moc lehce zabit, či že Jon Sníh (dalo by se říci nejhlavnější postava) se v dílu choval nelogicky a hrál příliš malou roli, navíc se nám do záběru připletl i papírový kelímek na kafe, který se brzy stal virální. Nejméně jsou však fanoušci spokojeni s ústředními scénáristy Benioffem a Weisem, z jejichž hlavy vzešla řádka nelogických situací, kterou zahájila scéna, kdy se ženy a děti ukrývají v hrobce a nikdo si neuvědomí, že Noční král může oživit mrtvé, kteří tam jsou pohřbeni. Snaha překvapit navíc poháněla tvůrce k rozhodnutí nahradit Jona v roli horkého favorita na zabití Nočního krále Aryou. Což se polovině diváků zdá jako realistické vzhledem k jejímu vývinu v profesionálního zabijáka, těm dalším ale trochu jako přehnaný pokus nechovat se podle očekávání. 

<iframe width="560" height="315" src="https://www.youtube.com/embed/3F-HMyNRYAA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Naopak si lidé pochvalovali dojemně zpracovaná shledání postav, jakými byli například Tyrion a Jamie, Ary a Gendry či Sansa s Theonem či hudební podklad Ramaniho Djawadi, jehož tvorba ke Hře o Trůny už tak nějak patří. 

Největší otázkou na konci sedmé série bylo: Jak zareaguje Jon Sníh na to, že je ve skutečnosti Targaryen a má větší nárok na trůn než Daenerys? Osmá série však ukázala, že Jonův názor nebyl až tak podstatný, a i když tvůrci při rozhovorech vysvětlovali, že Jon o trůn nestojí, a že spíš nemůže překousnout, že je Daenerys jeho tetou, nahlas jsme jej to říct neslyšeli. Naopak jsme slyšeli Daenerysiny prosby, aby o svém nároku nikomu neříkal, které Jon nevyslyšel a svěřil se svým sourozencům. Sansa následně proti Daenerys začne vzpouru, se kterou jí pomáhá Varys, který si tím vyslouží smrt. 

Daenerys je tou dobou již zničená neustálým bojem o moc, který ji stál všechny blízké a dalšího draka. Její představitelka Emilia Clarke se pak před pátou epizodou zmiňuje o tom, že si mají fanoušci pustit další díl na co největší obrazovce, protože to bude stát za to. A tady přichází pro mnohé další nelogická scéna, pro jiné jasná a nevyhnutelná událost. 

<iframe width="560" height="315" src="https://www.youtube.com/embed/3PMW6cPRW0M" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Královo přístaviště se Daenerys vzdává, městem se rozléhají zvony a Lannisteři odkládají zbraně. Všichni čekají, že si Daenerys dojde pro Cersei a usedne na Železný trůn. Ta, která několik předchozích sérií cestovala od jednoho města v Essosu do druhého a osvobozovala otroky od zlých pánů se však rozhodne zabíjet nevinné lidi a sedící na hřbetě Drogona zapaluje postupně každou uličku v Králově přístavišti. Ukazuje se, že je dcerou svého otce, šíleného krále. 

<img src="https://is.muni.cz/auth/www/488358/daenerys-khaleesi-people-cant-love-jon-snow-if-theres-no-people-meme.jpg?1559417217659" width="400" height="300">

V pátém dílu se rovněž rozloučíme s několika hlavními postavami, které z Králova přístaviště nevyváznou živé. Mezi ně patří oba bratři Cleganové, kteří dostali to, co od nich fanouškové očekávali a tím byl souboj na život a na smrt, mnohými přezdívaný Cleganebowl. 

<img src="https://is.muni.cz/auth/www/488358/claganebowl.0.jpg?1559417217659" width="400" height="300">

Se zklamáním se setkala smrt Cersei a Jamieho, kteří jsou při snaze utéct z Králova přístaviště zasypáni ve sklepení Rudé bašty. Otázkou přitom zůstává, zda se tím, že Jamie zavedl Cersei na místo, kde zemřeli, vyplnilo proroctví, že Cersei zemře přičiněním jednoho ze svých bratrů. Pro jednu z hlavních intrikánských postav si však fanoušci představovali o dost epičtější smrt. 

<iframe width="560" height="315" src="https://www.youtube.com/embed/OA0ST72Rosc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Poslední díl nám nejdříve nabízí Daenerys mající proslov o tom, že dobytím Železného trůnu její tažení za svobodný svět nekončí a zatýkající Tyriona, který ji neuposlechl a nechal Jamieho utéct za Cersei. Ten už nemá žádné pochyby o tom, že vkládáním své víry do Daenerys udělal velkou chybu a přemlouvá Jona, aby Daenerys zabil. A když Jon vrazí Daenerys do srdce nůž, vyplňuje se nejen Daenerysiino vidění z Domu neumírajících v Qarthu, kde jí od Železného trůnu odlákala Zeď, ale také jedna velká fanouškovská teorie, podle které měla zemřít jeho rukou. 

<iframe width="560" height="315" src="https://www.youtube.com/embed/r-OFmv2oOaI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Následně přilétá Drogon, poslední drak. Když zjistí, že je jeho matka mrtvá, roztaví trůn a odlétá s jejím mrtvým tělem pryč.

V dalším záběru máme nejvlivnější a nejchytřejší osoby v Západozemí, před které předstupuje do této doby uvězněný Tyrion a navrhuje, aby se králem stal Bran. Nikdo v tuto chvíli už nemyslí na proroctví, které ustanovilo králem Jona, a i když nebyla jiná možnost než Daenerys zabít, všichni se shodují, že zasluhuje trest. Proto je poslán na Zeď. Otázkou je, koho před kým tam teď vlastně má bránit? Namísto stráže na Černém hradě, ale zamíří na Sever, kde žije s divokými a se svým zlovlkem (ano, s tím, na kterého v minulé sérii nezbyl badžet).

Arya se po vzoru hrdinky Nymerie, po které byla pojmenována její zlovlčice, vydává na Západ objevovat nové krajiny a Sansa, jejíž vzpoura se ukázala být jako zbytečná, a která, když v osmé sérii promluvila, tak většinou proto, aby vyjádřila nedůvěru vůči rozhodnutím ostatních se nyní rozhoduje být paní svého vlastního osudu a dát Severu to, co měl po tisíc let (nehledě na to, že na začátku honby za korunou stála nevole proti Lannisterům na Železném trůnu a nyní je králem Bran, takže Stark) a tím je samostatnost. Stává se královnou Severu a ze Sedmi království se stává Království šest s Branem, který jen před pár díly řekl, že nechce být lordem na Zimohradu, protože on je Tříoká vrána a nemá ambice vládnout, v čele. 

<img src="https://is.muni.cz/auth/www/488358/game_of_thrones_season_8_sansa_stark_queen_in_the_north_is_elizabeth_i.jpg?1559417711902" width="400" height="300">

A tak skončila píseň ledu a ohně. Na jedné straně s úchvatnými hereckými výkony, okouzlující vizuální stránkou a propracovaným námětem v podobě Knihy od R. R. Martina. Na druhé straně se závěrem, po němž přes půl milionu fanoušků podepsalo petici za přetočení závěrečné řady. Skončila éra světového šílenství odstartovaného heslem Zima se blíží, mnohem důležitější heslo, které se stalo ústředním tématem byl však Cersein proslov před Eddardem Starkem a nezapomenutelná věta – Když hraješ Hru o Trůny, buď vyhraješ nebo zemřeš. Napadlo však ale za celá léta strávená přemýšlením nad koncem, že může vyhrát postava, která Hru o trůny nikdy nehrála?

<img src=“https://is.muni.cz/auth/www/488358/nm_got-memes.jpg?1559417980886" width="400" height="300">
 



