---
title: První série
date: 2018-04-07
tags: 
    - GameofThrones
    - seasonone
   
---

<iframe width="560" height="315" src="https://www.youtube.com/embed/gcTkNV5Vg1E" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Příběh televizního zpracování Hry o trůny se začal psát v roce 2011, kdy se televizní tvůrci Weiss a Beniof ujali knihy od R. R. Martina rozhodli se jí převést na seriálové zpracování. 

V Západozemí panovalo po dlouhé roky léto a nyní když přichází zima se skupina mužů, kteří mají po staletí za úkol chránit Sedm království před nebezpečím severu setkává s podivnými nemrtvími lidmi a jediný člověk, který přežije, po tomto setkání zešílí a desertuje na jih od Zdi mezi civilizovaným světem a světem za zdí. 

Zde mu nikdo nevěří a je popraven Eddardem Starkem (Sean Bean), správcem severu žijícím se svou rodinou na Zimohradě. Chvíli na to nalézá Eddardova rodina na lovu mrtvého zlovlka, zvíře, které má tento rod ve znaku, a u něj šest štěňat, ty navrhne jeho nemanželský syn Jon Sníh (Kit Harrington) rozdělit mezi jeho děti. 

V Západozemí panuje od rebélie proti bývalému vládnoucímu rodu Targaryenů už patnáct let mír. Království nyní vládne Robert Baratheon (Mark Addy). Ten přijíždí na Zimohrad a po záhadné smrti svého pobočníka Jona Arryna žádá Eddarda Starka, aby se stal jeho novým pobočníkem. 

Stark se nejprve zdráhá Robertovu nabídku přijmout. Avšak pro dlouholeté přátelství, které mezi dvěma muži je, jeho nabídku přijme a odjede se svými dvěma dcerami Sansou (Sophie Turner) a Ariou (Masie Williams) do Králova přístaviště. Sansu přitom zasnoubí s nejstarším z princů Joffreyem (Jack Gleeson). 

V Králově přístavišti brzy zjišťuje pravdu, pro kterou byl zabit Jon Arryn. Ani jedno z dětí Roberta Baratheona není jeho a žena Roberta Baratheona Cercei Lannister (Lena Headey) podvádí svého muže s jedním ze svých bratrů Jamiem Lannisterem (Nikolaj Coster-Waldau) a po náhlé smrti Roberta Baratheona je pro tuto pravdu obviněn z vlastizrady a končí na popravčím špalku.

Mladší z dcer se podaří utéci z Králova přístaviště a vydává se v přestrojení mezi chlapci poslanými na Zeď na sever. Na této cestě jí dělají společníky nemanželský syn Roberta Baratheona Gendry (Joe Dempsie) a tlustý chlapec s přezdívkou Horký Koláč (Ben Hawkey). 

Smrt Eddarda Starka se natolik dotkne jeho nejstaršího syna Robba Starka (Richard Madden), že se nechá prohlásit králem severu a stejně jako bratři Roberta Baratheona Stanis Baratheon (Stephen Dillane) a Renly Baratheon (Gethin Anthony) začíná proti Joffreymu Baratheonovi vést válku o Západozemí. 

Zatímco Eddard mířil do Králova přístaviště, jeho nemanželský syn Jon byl poslán na zeď. Tam se seznamuje se svými bratry z Noční hlídky, složí přísahu, že svůj život zasvětí obraně Západozemí a vydává se na sever od Zdi. 

Další dějová linka se odehrává na kontinentu zvaném Essos, kde se v domě magistra Illyria (Roger Allem) ukrývají potomci rodové linie bývalého v Západozemí vládnoucího rodu Targaryenů Viserys (Harry Lloyd) a Daenerys (Emilia Clarke). Viserys stále doufá, že se mu podaří dostat se na trůn a tak provdá Daenerys za barbarského válečníka z Dothrackého kmene Khala Droga (Jason Momoa). Daenerys se ale překvapivě do Khala Droga zamiluje a ten Daenerysiného surového bratra zabije. 

Daenerys čeká se svým mužem dítě a v hlavě se jí zrodí myšlenka, že právě ona dobude zpět Západozemí. Její muž však pod kletbou čarodejnice Mirri Maz Duur (Mia Soteriou) umírá a Daenerys je nyní prokleta. Její dítě zemře a ona podle věštby už nikdy nebude mít dítě. Při spálení těla svého muže však vejde do ohně s dračími vejci, které dostala od Illyria Mopatise a vylíhnou se jí tři draci.

<!--more-->

